Krtek

Krtek je české jméno pro 13 rodů malých savců, hmyzožravců z čeledi krtkovitých (Talpidae). Nářečně se krtkovi také říká krtice, krt nebo kret.

Význam a popis

Jejich nejznámějším zástupcem je krtek obecný, žijící i na území ČR. Toto zvířátko inspirovalo výtvarníka Zdeňka Milera k vytvoření animované postavičky Krtečka (resp. Krtka).

Krtci žijí v podzemních chodbách, které si vyhrabávají velkými a silnými předními tlapami. Na povrchu se dobře neorientují, protože jsou prakticky slepí. Krtek se živí zejména bezobratlými živočichy, které vyhledává pomocí svého skvělého sluchu a čichu. Především pojídá žížaly, které loví ve svých chodbách. 

Systém krtků
* krtek hvězdonosý (Condylura cristata)
* krtek bělohlavý (Parascalops breweri)
* krtek východoamerický (Scalopus aquaticus)
* krtek obecný (Talpa europaea)